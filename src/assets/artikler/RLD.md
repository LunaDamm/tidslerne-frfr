---
Titel: RLD – Reflexology Lymfe Drænage
Forfatter: Lisbeth Becker-Christensen
Email: kontakt@beckerzoneterapi.dk
Dato: 2024-01-14
Tags: [Komplementær]
Billede: /images/artikelBilleder/lymph.webp
Beskrivelse: Har du lymfødem og søger du nye behandlingsmetoder, der kan lindre og hjælpe at styre/ behandle dit lymfødem? 
Kilde: www.beckerzoneterapi.dk
---
Har du lymfødem og søger du nye behandlingsmetoder, der kan lindre og hjælpe at styre/ behandle dit lymfødem? Mangler der behandlingsmuligheder til netop dig, der er både nemme og behagelige at modtage og som hviler på veldokumenterede studier? Så er zoneterapeutisk lymfe drænage måske noget for dig.

Hvad er RLD?
RLD er en prisvindende og evidensbaseret zoneterapiterapeutisk teknik, der fokuserer på at stimulere lymfereflekserne på fødderne. Målet er at skabe en effekt på lymfesystemet, samt at reducere lymfødem. RLD er lavet specifikt til at yde støtte og lindring til klienter med især brystkræft-relateret-sekundær-lymfødem, men har også vist positiv effekt på andre former for lymfødem, ødemer eller inflammatoriske tilstande. Metoden er udarbejdet af den engelske prisbelønnede zoneterapeut Sally Kay, som er inspireret af Manuel Lymfe Drænage metoden. Sally Kay blev inspireret under sit arbejde på et kræftcenter,i Wales, hvor hun arbejdede sammen med lymfødem terapeuter/fysioterapeuter. En dag blev terapeuten syg, og hun blev af patienterne bedt om, hun kunne gøre noget. Hun havde studeret, hvordan terapeuten arbejdede manuelt på hele kroppen, hvilket hun var i stand til at overføre til fødderne alene. Dette adskiller RLD fra almindelig zoneterapi.

Hvordan kan RLD hjælpe?
• Kan reducere hævelse
• Kan reducere smerte og ubehag
• Kan forøge følelse af velvære
• Kan øge mobilitet af arm eller ben
• Kan forbedre generel trivsel

Hvad siger forskning?
Sally Kay’s oprindelige studier (2012, 2016, 2018) blev udført med økonomisk støtte fra kræft-velgørenhedsorganisationen Tenovus og i samarbejde med Cardiff Metropolitan University. Til at måle deltagernes lymfødem anvendte man i studierne Limb Volume Circumference Measurement (LVCM) før og efter behandling, og MYCaW evaluering af deltagernes generelle gener fra lymfødem samt deres generelle velvære. Deltagerne i det indledende studie, som alle modtog 4 behandlinger (6 deltagere i 2012, 26 deltagere i 2016/18), oplevede en reduktion i deres lymfødem samt en reduktion i andre gener fra lymfødem, hvilket forbedrede deres generelle velvære. Effekten af de 4 behandlinger blev noteret til at vare i op til 6 måneder. RLD-behandling blev betragtet som behagelig og ikke-invasiv, og reduktionen i hævelse hjalp på smerte og mobilitet. Deltagerne følte ligeledes, at RLD hjalp dem både fysisk og psykisk.

Læs om Sally Kay’s research på www.reflexologylymphdrainage.co.uk.

Sally Kay er som følge af sine fagfællebedømte studier en prisbelønnet zoneterapeut, forsker samt forfatter. Hun brænder for at hjælpe klienter med lymfødem og dele sin viden og teknik. Hun efteruddanner zoneterapeuter verden over i RLD-behandling. For at fuldføre kurserne og blive registreret som RLD-behandler, udfører kursisterne deres egne case studies/ behandlingsprotokoller på forsøgspersoner. Herfra foreligger et væld af positiv effekt af RLD, som et godt redskab til behandling af lymfødem.

Hvor mange behandlinger anbefales?
Der anbefales et opstartsforløb af 4 behandlinger med en uges mellemrum. Herefter opfølgende behandlinger efter behov til vedligehold. Det er yderst nemt og behageligt at modtage Reflexology Lymfe Drænage behandling. Du skal blot fjerne sko og sokker og lægge dig på briksen.